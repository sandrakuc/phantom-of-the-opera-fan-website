<!DOCTYPE html>
<html>
<head>
<title> Phantasia </title>
<meta charset="utf-8">
<link rel="Shortcut icon" href="ikonka.png" />
<link rel="stylesheet" type="text/css" href="szablon.css"/>
<script language="JavaScript" type="text/javascript">
function zegar(){
    
    now = new Date();
    var hours = now.getHours();
    var min = now.getMinutes();
    var sec = now.getSeconds();
    
    if (hours < 10) hours = "0" + hours;
    if (min < 10) min = "0" + min;
    if (sec < 10) sec = "0" + sec;
    
    document.getElementById('czas').innerHTML = hours + ":" + min + ":" + sec;
        
    setTimeout("zegar()", 1000);
}

</script>
<style type="text/css">
p {padding: 20px;}
h3{font-size: 24px;}
h6{padding: 10px; font-size: 14px;}
</style>
</head>
<body onload="javascript:zegar()">
<span style="text-align:right; padding-top: 100px; color: white;"><h3 id="czas"></h3></span>

	<div id="naglowek">
	<h1><a href="index.html" style="color:white; text-decoration:none">Phantasia</a></h1>
	</div>
	
	<div id="lista_gorna">
	<ul class="gora" type="circle">
		<li><a href="o_musicalu.html">O musicalu</a></li>
		<li><a href="tworcy.html">O twórcach</a></li>
		<li><a href="broadway.html">"Upiór w operze" na Broadwayu i West Endzie</a></li>
		<li><a href="polska.html">"Upiór w operze" na polskiej scenie </a></li>
		<li><a href="film.html">"Upiór w operze" na ekranie </a></li>
		<li><a href="utwory.html">Utwory z musicalu</a></li>
		<li><a href="formularz.html">Księga gości</a></li>
	</ul>
	</div>
	
	<div id="lista" class="musical">
	<ul class="bok" type="circle">
	<b>
		<li><a href="o_musicalu.html">O musicalu</a></li><br>
		<li><a href="tworcy.html">O twórcach</a></li><br>
		<li><a href="broadway.html">"Upiór w operze" na Broadwayu i West Endzie</a></li><br>
		<li><a href="polska.html">"Upiór w operze" na polskiej scenie </a></li><br>
		<li><a href="film.html">"Upiór w operze" na ekranie </a></li><br>
		<li><a href="utwory.html">Utwory z musicalu</a></li><br>
		<li><a href="formularz.html">Księga gości</a></li>
	</b>
	</ul>
	</div>
	
	
	
	<div id="tresc" class="musical">
	<h3 align="center">O musicalu</h3>
	
	<center><img src="o_musicalu1.jpg" /></center>
	
	<p align="justify">Upiór w operze (ang. The Phantom of the Opera) to musical stworzony w 1986 przez Andrew Lloyd Webbera (muzyka)
	oraz Charlesa Harta i Richarda Stilgoe (libretto).Fabuła musicalu jest osnuta na kanwie powieści Gastona Leroux
	z 1911 roku i koncentruje się na losach młodej sopranistki Christine Daaé, która staje się obsesją tajemniczego
	zdeformowanego geniusza muzycznego, znanego jako Upiór Opery. Spektakl miał światową prapremierę w październiku 1986
	na deskach londyńskiego teatru Her Majesty’s Theatre.</p>
	<h3 align="center">Skrót fabuły</h3>
	<center>
	<a href="#prolog"><b>Prolog</a><br><br>
	<a href="#akt_i">Akt I </a><br><br>
	<a href="#akt_ii">Akt II </a></b><br><br><br>
	</center>
	<center><img src="o_musicalu2.jpg"/>
	<a name = "prolog"></a>
	<h6>Prolog</h6>
	<center><img src="o_musicalu5.jpg"/>
	<p align="justify">Paryż, rok 1911. Na scenie Opera Populaire trwa aukcja dekoracji teatralnych. Stary Raoul, 
	wicehrabia de Chagny, kupuje pozytywkę z małpką. Numer 666 to żyrandol, który przed laty spowodował słynną katastrofę
	w „tajemniczej historii Upiora w operze”. Zapalony żyrandol powraca na swoje dawne miejsce pod sufitem teatru... 
	(Uwertura)</p>
	<a name = "akt_i"></a>
	<h6>Akt I</h6>
	<center><img src="o_musicalu4.jpg"/>
	<p align="justify">Opera Populaire wiele lat wcześniej. Trwa próba do opery „Hannibal”. 
	Dotychczasowy właściciel oznajmia zespołowi, że sprzedał teatr panom Firmin i André. 
	Nowi dyrektorzy przyglądają się tancerkom – zwłaszcza młodej Christine Daaé. Proszą primadonnę Carlottę
	o wykonanie arii z III aktu opery (Wspomnij mnie). Jej popis przerywa oberwanie kurtyny. Zespół podejrzewa,
	że za wypadkiem stoi tajemniczy „duch opery”. Carlotta ma dosyć podobnych „wypadków” i wychodzi. 
	Zastępuje ją Christine i śpiewa nadspodziewanie dobrze. To podobno zasługa jej zagadkowego „mistrza” (Anioł Muzyki).
	Po premierze do garderoby nowej gwiazdy przychodzi Raoul, wicehrabia de Chagny, nowy patron teatru. 
	Okazuje się, że oboje znali się w dzieciństwie. Po wyjściu Raoula ujawnia się zazdrosny „mistrz” w masce 
	i zabiera dziewczynę do swojego podziemnego królestwa (Upiór w operze). Christine omdlewa po zobaczeniu zagadkowego
	odbicia w lustrze (Noc muzykę gra). Budzi ją muzyka Upiora komponującego przy organach i – zafascynowana – zrywa 
	maskę skrywającą jego twarz. Rozwścieczony początkowo Upiór skarży się na los, który uczynił z niego odmieńca 
	(Strach to wróg miłości). Tymczasem na scenie Buquet – szef maszynistów – straszy tancerki opowieściami 
	o Upiorze i jego groźnym lasso (Czarodziejskie lasso). W rezultacie spotkania Christine z Upiorem obaj 
	dyrektorzy zaczynają dostawać niejasne listy, w których „duch opery” domaga się Loży nr 5 do swojej 
	wyłącznej dyspozycji, a co więcej zaleca zmiany w obsadzie przygotowywanej opery „Il Muto”. 
	Christine ma wystąpić w głównej roli, Carlotta zaś dostać rolę niemą (Listy I). Urażona diwa posądza o spisek 
	Christine i Raoula, ale udaje się jej odwrócić bieg wydarzeń, kiedy grozi, że odejdzie z teatru wraz z mężem 
	tenorem Piangim. Zdezorientowani dyrektorzy próbują udobruchać gwiazdorską parę (Primadonna). 
	Podczas premiery Raoul prowokacyjnie zajmuje miejsce w Loży nr 5. Przedstawienie przerywa ingerencja Upiora, 
	który sprawia, że Carlotta traci nagle głos (Mój mąż jest śmiechu wart). W powstałym zamieszaniu na scenie zostaje
	znaleziony trup Buqueta. Christine i Raoul chronią się na dachu budynku. Dziewczyna przyznaje się, że była 
	w kryjówce Upiora. Wicehrabia jej nie dowierza, ale oferuje opiekę i wyznaje miłość (O tyle proszę cię). 
	Okazuje się, że są podsłuchiwani przez Upiora, który obiecuje zemstę. Jego rozpacz zmienia się we wściekłość
	– sprawia, że podczas ukłonów po „Il Muto” na scenę spada żyrandol.</p>
	<a name = "akt_ii"></a>
	<h6>Akt II</h6>
	<center><img src="o_musicalu3.png"/>
	<p align="justify">Minęło kilka miesięcy. Śmietanka towarzyska Paryża pojawiła się na balu maskowym w operze 
	(Maskarada). Christine i Raoul są zaręczeni, ale dziewczyna nalega na utrzymanie tego w tajemnicy. 
	Zabawę przerywa pojawienie się Upiora, który wręcza dyrektorom partyturę swojej opery „Don Juan tryumfuje” 
	i żąda wystawienia jej przez teatr (Nieproszony gość). Utrzymuje, że dziewczyna nadal należy do niego. 
	Raoulowi udaje się dowiedzieć od Madame Giry, nauczycielki tańca, kim naprawdę jest Upiór: to geniusz 
	o zdeformowanej twarzy – od lat zamieszkuje podziemia opery, gdzie komponuje muzykę i prowadzi eksperymenty 
	z dziedziny inżynierii. Realizacja żądań Upiora wywołuje zamieszanie, które potęgują jego kolejne listy 
	ze wskazówkami dotyczącymi obsady (Listy II). Christine nie chce mieć nic z wspólnego z intrygami towarzyszącymi 
	przygotowaniom do nowej inscenizacji. Tymczasem Raoul proponuje zastawienie pułapki na Upiora podczas premiery 
	„Don Juana” z Christine jako przynętą. Dziewczyna jest zdumiona propozycją narzeczonego i początkowo odmawia.
	Ulega jednak, przekonana, że to jedyna szansa na schwytanie „ducha opery” (Tak czy tak jest źle). Próby do nowej 
	opery posuwają się opornie, jej materiał muzyczny jest co najmniej niekonwencjonalny. Najgorzej radzi sobie 
	Piangi (Próba „Don Juan tryumfuje”). Rozdarta Christine udaje się na grób ojca, gdzie postanawia zrzucić 
	z siebie cienie przeszłości (Szkoda, że cię nie ma). Na cmentarzu dochodzi do otwartej walki pomiędzy Upiorem 
	i Raoulem (Dziecko, ty jesteś bezbronna). Upiór ponownie wcielił się w Anioła Muzyki, chcąc odzyskać dziewczynę. 
	Christine ucieka z narzeczonym, Upiór przysięga zemstę. W dniu premiery wspierany przez policję Raoul zastawia 
	w teatrze pułapkę („Don Juan tryumfuje”). W kulminacyjnym duecie towarzyszy Christine zamaskowana postać 
	(Stąd odwrotu nie ma już). To nie może być Piangi. Dziewczyna domyśla się prawdy i demaskuje Upiora, 
	zrywając mu maskę na oczach publiczności. Kiedy oboje znikają, Carlotta odkrywa martwe ciało Piangiego. 
	Rozjuszony tłum rusza w pościg za Upiorem, aby pomścić śmierć jego ofiar. Madame Giry podprowadza Raoula pod 
	kryjówkę Upiora. Najważniejsze, by „przed nosem trzymać dłoń” – to jedyna ochrona przed lassem... Kryjówka na 
	podziemnym jeziorze staje się miejscem ostatniej konfrontacji. Christine, zmuszona przez Upiora do przywdziania 
	ślubnej sukni, spodziewa się najgorszego (Loch rozpaczy). Upiór jest przekonany, że dziewczyna nie jest 
	w stanie go pokochać ze względu na szpetotę twarzy. Christine wyjawia, że dla niej wygląd nie jest najważniejszy
	– liczy się wnętrze człowieka. Raoul pada ofiarą lasso w chwili przybycia do kryjówki. Upiór stawia ultimatum:
	życie wicehrabiego za dozgonną miłość Christine. Raoul błaga dziewczynę, aby nie ulegała szantażowi. Gotów jest 
	oddać życie za jej wolność (To zbrodniarza trop). Christine daje wyraz współczuciu dla Upiora i... całuje go. 
	Zdumiony tym gestem Upiór pozwala obojgu narzeczonym odpłynąć wolno na chwilę przed wtargnięciem tłumu. 
	Dziwnym trafem odzywa się nagle pozytywka z małpką...</p>
	</div>		
	

</body>
</html>